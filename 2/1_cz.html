<h1>O chození</h1>
<p>
	<em>(pozn: tento článek je mimochodem hodně starý)</em>
</p>
<p>Protože se staly určité okolnosti, chtěl jsem si napsat někde na papír, jaký že mám vlastně křesťanský názor na chození. Nejdřív jsem se na to chtěl vrhnout hned, ale pak jsem si vzpomněl na jeden příběh z Bible:</p>
<hr />
<p>
	<strong>Jozue 9,14</strong> Izraelští muži si tedy vzali z jejich zásob, aniž se ptali na Hospodinův výrok.</p>
<p>Je to příběh jak Jozue dobýval zaslíbenou zemi. K Izraelcům přišli posli z "nepřátelské" země. Přesvědčili je lstí přísahat při Hospodinu, aby s nimi uzavřeli mír. Izraelci to udělali, aniž se ptali na Hospodinův výrok. Izraelci se nechali obelstít, nezeptali se Hospodina a dopadlo to "špatně".Řekl jsem si, že bych nechtěl, aby něco v mém případě dopadlo špatně. Chtěl jsem se poučit z jejich chyby a tak jsem se modlil a Bůh mi v tom takto pomohl.</p>
<p> </p>
<p>1) <strong>Chození vede k intimitě, ale ne k závazku.</strong> Pokud se rozhodnu s někým chodit, nemusí to nutně znamenat, že si ho/ji vezmu. V tom vztahu pak může dojít i k něčemu víc a čím více se takhle sblíží, tím víc to pak může bolet, až se rozejdou a to trvá dlouho.</p>
<p> </p>
<p>2) <strong>Chození, anebo prostě něco víc by mělo vzniknout z přátelství</strong>, protože toho druhého více poznám, než když si s ním/ní něco začnu hned a při chození nejsem schopný dobře poznat druhého partnera, abych věděl, jak třeba reaguje, když se zrovna věci nedaří. Chce to realitu, protože pokud se vezmou jen na základě zamilovanosti, aniž by se dříve nějak více znali, může to dopadnout špatně! <strong>Vztah založený jen na základě tělesné přitažlivosti a romantických pocitů může trvat jen tak dlouho, jak dlouho tyto pocity vydrží. Láska není zamilovanost. Nikdy bychom se neměli spoléhat na to, co momentálně cítíme. Ty můžou přicházet ne vždy od Boha, ale i od Ďábla. To je celá jeho strategie, že lidé se více spoléhají na své city, než co říká Bůh v Bibli.</strong> Slyšel jsem, že křesťané věří, že první partner, se kterým navážou důvěrnější vztah než je přátelství, toho si i vezmou.(Snad je to pravda, ale nevím) Důvěrný vztah je překrásný zážitek a Bůh chce, aby nám přinášel jen radost a abychom nestřídali partnery, jak a kdy co pocítíme, protože on ví nejlíp, co je dobré.</p>
<p> </p>
<p>
	<strong>3)</strong>
	<strong>Chození pár často izoluje od ostatních důležitých vztahů.</strong>
</p>
<p> </p>
<p>
	<strong>4)</strong>
	<strong>Chození není to pravé, po čem bychom měli snít.</strong> Chození může způsobit, že opovrhneš svobodou, kterou by si mohl/a využít lépe. Lidé místo toho, aby se raději radovali z toho, co jim poskytuje svoboda, se raději zaměřují na to, co nemají. Svobodu můžeme využít tak, že se budeme vzdělávat a připravovat na Boží plán, který pro nás přichystal. Každou volnou chvilku bychom měli přemýšlet, jak tento okamžik využít lépe, můžeme číst, učit se do školy, věnovat se druhým, modlit se, poslouchat kázání aj.… Myslím, že křesťané často zapomínají, jak důležité je trávit čas tak, aby se to vždy líbilo Bohu. Zaměřme se úplně na Boha a nebude nám nic scházet. Nebude nám scházet ani vztah ani cokoli jiného. Bůh nám v daný moment pošle tu pravou/toho pravého a povede nás vždy tak, jak chce on a ne my.</p>
<p> </p>
<p>
	<strong>Matouš 6,33</strong> Hledejte především jeho království a spravedlnost, a všechno ostatní vám bude přidáno.</p>
<p> </p>
<p>Pro více informací kniha: S nikým nechodím a nejsem cvok od Joshua Harrise.</p>