<h1>Křesťanská Láska</h1>
<p>O čem je křesťanskou láska? Proč je Bůh tou nejdůležitější podstatou, abychom byli schopni milovat a jak to souvisí se svobodou v Kristu?</p>
<hr />
<p><strong>Moje pochopení jak následovat Boží lásku</strong></p>
<p> </p>
<p>Křesťanská láska zahrnuje skutek pocházející z rozhodnutí. Rozhodnutí pochází z čistého srdce. <strong>Láska není jen samotný skutek, musí být založena na čistém srdci.</strong></p>
<p> </p>
<p><strong>Jak mít čisté srdce</strong></p>
<p>Dobré skutky lze konat i bez čistého srdce, jenže to pak nevychází z naší osobnosti ale z pouhého rozhodnutí. Jednou jsem měl předsudky vůči někomu a říkal jsem si: Ten člověk se na mě ani nepodívá a nepozdraví i když já často ano. Proto ani já si jej nemusím všímat. To bylo v rámci křesťanského shromáždění. Tehdy se jedna osoba modlila velmi osobní modlitbu založenou na žalmu 23. Modlitba mohla trvat snad 5 minut, protože každou větu rozvedla svými slovy do osobní situace. Tehdy mi Bůh srdce očistil a já jsem si uvědomil, že jsem si v srdci tvořil bariéru nelásky a byl jsem ochoten příjmout danou osobu takovou jaká je, popř. se sám aktivně rozhodnout za ni jít a být přátelský.</p>
<p> </p>
<p>Čisté srdce máme tehdy, jsme-li schopni laskavě a mile s úsměvem přinášet pokoj druhým lidem. Vidíme-li, že toho schopni nejsme, měli bychom opustit vlastní ego a naučit se fyzicky jít a říct promiň, děkuji nebo odčinit co se dá a pak v modlitbě prosit Boha ve smělé víře, že nám je odpuštěno (neboť jsme učinili vše co jsme mohli) a Bůh takový skutek počítá za odpuštěný díky Ježíši Kristu.</p>
<p> </p>
<p>To že nám je odpuštěno poznáme díky Duchu svatému, který nám dá do srdce pokoj. Duch svatý je dán každému křesťanu; pokud nevíte o čem mluvím, čtěte Nový zákon, evangelia a skutky. Duch svatý je dán každému, kdo věří, aby se stal novým člověkem, což se symbolicky vyznává ponořením do vody.</p>
<p> </p>
<p>Pokud však nebudeme mít čisté srdce, často nás to paralizuje, takže nejsme schopni konat dobré skutky, protože si držíme v srdci nelásku. Je tedy důležité vlastní srdce střežit, abychom byli ochotni příjmat nepohodlí nebo nést jakékoliv těžkosti. Překonáváním těžkostí se pak naučíme Boží lásku chápat mnohem praktičtěji, proto je dobré vycházet z vlastní zóny komfortu, a snažit se budovat vlastní schopnost projevovat lásku.</p>
<p> </p>
<p><strong>Příklad střežení vlastního srdce:</strong></p>
<p>Jindy mi jeden bratr napsal zprávu, ve které bylo něco, co se mi nelíbilo. Okamžitě mě ovládl pocit hněvu. Jenže já se nesmím hněvat na nikoho kvůli tomu, že jsou takoví jací jsou. Fyzicky jsem neudělal nic zlého, dokonce jsem odpověděl normálně. Jenže jsem se nemohl zbavit toho pocitu hněvu a toho nepříjemného pocitu hříchu v srdci. Tehdy jsem byl zrovna venku před kinem na ulici. Nezáleží kde jsem, protože Bůh je se mnou všude, a tak jsem se začal modlil za odpuštění, protože jsem v srdci věděl, že potřebuju očistit. Lidské srdce je velmi zrádné a náchylné.</p>
<p> </p>
<p>Mějte se na pozoru a modlete se za odpuštění!</p>
<p> </p>
<p>Tehdy jsem se modlil, dokud daný bratr nepřišel. Do mého srdce se vrátila radost a štěstí, že mám Boha, který řeší i ty nejmenší problémy!</p>
<p> </p>
<p>Kdykoli máme problém být milí a odpovědět laskavě, měli bychom se modlit za osvobození z našeho hříchu. Neboť kdo počítá hříchy druhým, tomu budou také počítány. Kdo odpouští, tomu bude odpuštěno.</p>
<p> </p>
<p>Láska je základ našeho spasení a podstaty křesťanství, proč Ježíš Kristus daroval vlastní život, aby nám šel příkladem, jak i my sami máme být ochotní sloužit druhým z čistého srdce a tím projevovat Boží lásku, což obvykle není nic lehkého, protože to zahrnuje příjmutí určitého nepohodlí. Příjímat nepohodlí není snadné a je třeba se to učit.</p>
<p> </p>
<p>Je to obrazně jakoby láska byla myšlenka a skutek jako slova vyjadřující danou myšlenku. Pokud se však netrénujeme v mluvení, selžeme při pokusu takovou lásku vyjádřit. Stejně se musíme trénovat v projevu lásky.</p>
<p> </p>
<p><strong>Tréning lásky</strong></p>
<p>Křesťanská láska nepřikazuje žádné nesmyslné rituály. Láska se jen projevuje dobrými skutky z čistého srdce. Jak se tedy trénovat ve způsobech, jak projevovat lásku? Jedním ze způsobů, který mi dává smysl je, že si vypíšu fyzické vlastnosti, se kterými mám problém. Pokud chci být člověk, který je v lásce silný, vždy připraven konat dobrý skutek, tak jsem si sepsal následující vizi, kterou prohlašuji za pravdivou každý den, čímž se utvrzuji v Boží lásce/skále; <strong>láska</strong> láska la ska la <strong>skála</strong> :-)</p>
(V souladu s tím co řekl Ježíš: <i><b>Marek 11:24</b> Proto vám říkám, o cokoli žádáte v modlitbě, věřte, že vám to je dáno a budete to mít.</i>)</p>

<p> </p>
<p>- Já jsem Boží dítě, princ Božího královstí.</p>
<p>- Jsem štědrý, sebejistý, jemný muž(ena :-)) smělé víry a odvahy.</p>
<p>- Usmívám se, protože mi nezáleží na ničem ze světa, pouze se držím vysvobození v Ježíši Kristu od všech problémů a obtížností, od negativních okolností, lidí, vlastní minulosti, přítomnosti nebo budoucnosti.</p>
<p>- Jsem zábavný, otevřeně smyšlející, sdílím zábavné historky se všemi okolo mě.</p>
<p>- Umím organizovat, plánovat a být rozhodný v těžkých situacích.</p>
<p>...</p>
<p> </p>

<p>Tato slova mají vyznávat ty nejvíce problémové záležitosti. Toto je to tzv <strong>stání ve víře, ne z lidských sil</strong>. Bůh nechť je oslaven v našich slabostech, když překonáváme svět!

<span style="padding-left: 30px;"><strong>1.list Janův 5:4</strong> Všechno, co se narodilo z Boha, přemáhá svět. A to je to vítězství, které přemohlo svět: naše víra.</span>

Takovou vizi si můžeš každý den pozměnit, aby lépe vyhovovala aktuálním okolnostem. Dobré jsou taky ranní zamyšlení nad Biblí a modlitby, dotazování se Boha, na jakých oblastech mám dnes zapracovat.</p>

<p>Často si vzpomenu na příběh o proroku Danielu, který se modlil třikrát denně. Stál u okna a s rukama k nebi chválil Boha a vyznával hříchy Izraele, a to i tehdy když mu za jeho vyznání víry hrozila smrt. Tak si představuju stabilní neotřesitelnou víru/lásku/skutky.</p>
<p> </p>
<p><strong>Stát pevně na základech lásky/skály</strong></p>
<p>Třetí bod v podstatě vyjadřuje takový ten základ, na kterém je třeba stavět. Bude-li naše štěstí záviset na našich pocitech, na manželství, na dětech, na našich snech o budoucnosti, nikdy nebudeme šťastní a schopni opravdové lásky, protože pravá láska dokáže trpět okolnosti. Díky Boží lásce jsme schopni žít a posunovat se kupředu nezávisle na těch zmíněných negativních věcech.</p>
<p> </p>
<p style="padding-left: 30px;">Ježíš řekl:</p>
<p style="padding-left: 30px;"><em><strong>Matouš 7:24</strong> A tak každý, kdo slyší tato má slova a plní je, bude podoben rozvážnému muži, který postavil svůj dům na skále. Tu spadl příval, přihnaly se vody, zvedla se vichřice, a vrhly se na ten dům; ale nespadl, neboť měl základy na skále.</em></p>
<p style="padding-left: 30px;"><em>Ale každý, kdo slyší tato má slova a neplní je, bude podoben muži bláznivému, který postavil svůj dům na písku. A spadl příval, přihnaly se vody, zvedla se vichřice, a obořily se na ten dům; a padl, a jeho pád byl veliký.</em></p>
<p> </p>
<p> </p>
<p>Takovou vizi je dobré zformulovat takovými slovy, aby kažému osobně dávala smysl. Aby se stala pravdivou, je dobré ji také předvést fyzicky, jakobychom ji hráli v divadle na pódiu, aby slova nezůstali jen slovy, ale obrátili se ve skutečnost.</p>
<p> </p>
<p>Jako Mojžíš musel fyzicky udeřit holí do moře, aby jej Bůh pak rozdělil, tak i my musíme udělat krok víry a učit se konat dobro, aby nás Bůh vnitřně mohl proměnit v nového člověka. Mojžíš chtěl nejprve volat k Bohu tváří k zemi a Bůh mu odpověděl: Co ke mě voláš? Jdi a udeř svou holí do moře, abyste prošli přes moře po suchu!</p>
<p> </p>
<p>Proto někdy slova nestačí, neváhejte si vytvořit vlastní seznam vlastností, na kterých chcete letos pracovat, prohlašujte je v <strong>modlitbě</strong> a ve <strong>fyzickém projevu</strong>, ve <strong>skutcích</strong> a očekávejte, že Bůh na vás bude mocně pracovat!</p>
<p> </p>
<p style="padding-left: 30px;"><em><strong>Mark 11:24</strong> Proto vám pravím: Věřte, že všecko, oč v modlitbě prosíte, je vám dáno, a budete to mít.</em></p>
<p> </p>
<p>Tak budete silnými lidmi, kteří stojí na základech lásky a obstojí v těžkých situacích a nic vás nebude moci svést na špatnou cestu. Každého dne volte Boží milost a věrnost. Tímto postavíte vlastní chrám na neotřesitelném základu. Šalomoun stavěl Boží chrám po mnoho let. Po dokončení byl posvědcen a naplnila jej Boží sláva. Čímž mám na mysli, že Bůh bude v našem životě jednat velmi mocně.</p>
<p> </p>
<p><strong>Svoboda v Kristu</strong></p>
<p>Ježíšova smrt znamená osvobození od negativních vztahů, myšlenek, ubohé minulosti, nepříjemné přítomnosti, od strachu z budoucnosti, od všech jizev a problémů, které nás zdržují od duchovního růstu. Zapomeňme na tyto pozemské starosti a ve víře prohlašujme pozitivní změny, i kdyby naše problémy byli nad naše fyzické síly, nikdy nesmíme ztrácet víru neboť náš Bůh bojuje za nás!</p>
<p> </p>
<p>Proto teď zvedni ruku, sevři své problémy v pěst a zahoď pryč! Postav se a místo na problémy se soustřeď na Ježíše. Dej mů své problémy a starosti, čiň pokání od negativního myšlení, prohlašuj svou vizi v modlitbě, řekni Bůh je dobrý a věz že i kdybys neměl ponětí, jak by se nějaké věci modli vyřešit, Bůh je schopen otevřít možnosti, o kterých jsi nevěděl(a).</p>
<p> </p>
<p>Bůh je stvořitel i těch nejmenších subatomárních částic. Na světě není problém příliš malý, aby o něm Bůh nevěděl a neměl zájem nás od něj osvobodit.</p>
<p> </p>
<p><strong>My jsme občané nebeského kralovství, což je vláda, která nám platí za to, abychom překonávali vlastní tělesnost a bezpodmínečnou láskou snášeli druhé v Ježíši Kristu.</strong> Prohlašujme tedy Boží království v našich životech a v životech druhých lidí, kdekoli jsme, jako v nebi tak i na zemi - kde nebudou žádné nemoci, žádné starosti, žádný smutek, ale radost v Kristu!</p>
<p> </p>
<p><strong>Duchovní růst</strong></p>
<p>Kdysi jsem chodíval do tradiční církve, kde jsem obvykle nevídal davy mladých lidí jít příkladem v horlivé službě ve všech možných oblastech. Po mnoho let jsem se ocitl ve stojaté vodě, týden co týden jsem následoval své pocity lenivosti, pasivně příjímal slovo kázání a někdy, když byla příležitost, tak jsem se cítil strašně svatě a moudře.</p>
<p> </p>
<p>Satan chce, abychom so v pohodlí našli "domovskou" církev a jen pasivně přijímali a stěžovali si, pokud se vám nedostane dostatek pozornosti. Bůh chce, abychom nespoléhali na pocity pohodlí, ale byli svobodní sloužit nesobecky. Ve skutečnosti my na zemi nemáme žádný domov a neměli bychom se povzbuzovat k tomu, abychom se scházeli jen tam, kde se cítíme doma. Církev by mělo být cvičiště. Bible křesťany popisuje jako válečníky ve válce!</p>
<p> </p>
<p>Proto my nejsme nejchytřejší, když se cítíme, že něčemu rozumíme, ale když čelíme nezodpovězeným těžkým otázkám. My jsme "nejvíc" svatí, když sloužíme <strong>nesobecky jako světlo světa</strong> a ne když nám druzí duchovně slouží. My jsme nejvíc silní, když překonáme naše slabosti a následujeme svobodu v Kristu.</p>
<p> </p>
<p><strong>Jsme světlem světa, ne černá díra!</strong></p>
<p>Bůh je světlo - buďme tedy dokonalí, jako je dokonalý náš Otec v nebi. Křesťané jsou světlem světa, my již máme to světlo v sobě, takže bychom se měli naučit jej vydávat a ne se neustále jen modlit směrem dovnitř: "Bože příjď a naplň nás!". Ježíš přišel na svět ne aby si nechal sloužit, ale aby sám sloužil. Stejným způsobem, když se scházíme, nepřicházejte v naději, že se vám dostane služby - místo toho služte vy a neočekávejte nic zpět. Buďte svobodni od tohoto světa. Ježíš řekl: Jak chcete, aby lidé jednali s vámi, tak jednejte vy s nimi.</p>
<p> </p>
<p>Jednou jsem byl v posilovně a pomyslel na tento způsob modlitby: "Bože, pomož mi udělat ještě jeden klik.. a ještě jeden..!" Někdo by mohl říct, že Bůh je s námi neustále, takže se tak můžeme modlit. Co ale se modlit takto: "Bože pomož mi být dnes požehnáním pro někoho v posilovně!" Ta první modlitba směřuje dovnitř, ta druhá směrem ven, čili směřují opačným směrem. Jako křesťané bychom měli přesměrovat myšlení, abychom se přestali soustředit na sebe, ale odevzdali Bohu vlastní touhy a potřeby. To nás staví mimo zónu komfortu, nutí nás se spolehnout na Boha, takže je to o mnoho požehnanější způsob bytí. Očekávejte, že Bůh zná vaše touhy a potřeby, a že se o ně postará. Tak budete nabývat zkušeností a budete opravdovými vojáky pro Krista, kteří skutečně konají práci pro Boha.</p>
<p> </p>
<p>V Matouši 14 je příběh,kdy Ježíš chtěl být sám. Možná prožíval smutek z toho, že Jan Křtitel byl popraven. Když ale přešel na druhý konec jezera (nebo moře), lidé jej tam už očekávali. Místo aby je odehnal, začal uzdravovat jejich nemocné a sloužit jim. <strong>Čili ideálně, pokud vidíš potřebu, druzí by měli mít vždy přednost.</strong> Ježíš řekl: Kdo chce být první musí být poslední a být otrokem všech. <strong>V království Božím je největší ten, kdo dokáže projevit největší křesťanskou lásku.</strong></p>
<p> </p>
<p> </p>
<p><strong>Souhrn</strong></p>
<p> </p>
<p>Čili křesťanská láska je proaktivní pokorný skutek, kdy volíme radost bez ohledu na nás nebo okolností. Učí nás se postavit za dobro a bojovat, místo abychom následovali nějaká mrtvá pravidla, my se zaměříme na Ježíše (čili zapomínáme na nás a světské záležitosti) a svobodně od těchto věcí děláme, co je správné.</p>