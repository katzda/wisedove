<h1>Creation And Coincidence</h1>
<p>Zamyšlení nad "náhodou" - Skrytý Bůh.</p>
<hr />

<p>NÁHODA:</p>
<p>Co je to náhoda? Neplánovaná skutečnost, která vyvstane z příčin, které jsou dohromady příliž drobné a početné, abychom je byli schopni změřit nebo ovládat.</p>

<p>Opravdová náhoda?</p>
<p>Podle mě, co by mohlo být považováno za opravdovou náhodu je zdroj, který stojí mimo fyzikání zákony, protože i my a všechno je předem deterministicky určené (z pohledu Boha, který dokonale zná stavy všech subatomárních částic). Pro Boha neplatí fyzikální zákony, protože není fyzický a tedy může "všecko". (tedy i vygenerovat "čistou náhodu").</p>

<p>Proto vlastně Bůh ani není vidět, když se podíváme daleko do vesmíru. Uvidíme tam jenom hmotu, prostor, popř díry, energie atd. Bůh není energie, Bůh není vesmír a ani vy nejste Bůh. Člověk může ovlivňovat, ale nemůže ovládat (tzn. že neví jak a "osud nebo Bůh" vás zavede jinam, než jste mysleli). Bůh se sice může zjevit, ale když to neudělá, tak je jasné, že ho neuvidíme, protože například nebude odrážet světlo, když není fyzický.</p>

<p>nepasivní Bůh:(čistá náhoda vs ne-náhoda)
<p>Pokud existuje Bůh, kterého popisuje Bible, tak známe takového Boha, který není pasivní někde daleko, který by nechal svět, ať se vyvíjí samovolně, ale známe takového Boha, který se dává lidem poznat a dokonce ovlivňuje situace a zasahuje do dnešního světa. Jelikož ale Bůh většinou není nezaujatý, ale chce aby se konalo na zemi dobro, tak není náhoda, že se rozhodne věci ovlivnit tak, aby se staly přesně podle Jeho vůle. (Takže čistě náhodné věci se asi moc nedějí, jestli vůbec.)</p>
<p>Tzn: Např. někdo může říct, že "to určitě nemůže být náhoda", když třeba někoho potkal. (protože to tak Bůh zařídil schválně)</p>

<p>Potom by se dalo říct, že ačkoliv čistá náhoda s Bohem může existovat, tak přesto asi neexistuje, protože proč by svět chtěl ovlivňoval náhodnýma "zázrakama" všeljak, když to může nechat plynout samovolně? Například vznik života není náhoda, ale může být tsunami čistá náhoda? (=Boží zásah jen tak? - asi ne!) Spíš je to prostě vysledek lidského znečišťování země.</p>

<p>Křesťan řekne: Stalo se mi to a to a věřím, že to nemohla být náhoda, ale Boží zásah.</p>
<p>Ateista řekne: Náhoda (čímž se tedy myslí deterministické fyzikální zákony - jejich samovolný průběh bez ovlivnění "z hůry") </p>

<p>Nevěřím, že jsme tady "náhodou", ale že nás Bůh plánovaně stvořil. (Mimochodem: Musela by to být ale obrovská náhoda!)</p>

<p>Evoluce:</p>
<p>Tak jsem se dostal k bodu, že je malá pravděpodobnost samovolného vzniku života na zemi. O tom tento článek nebude, protože nevěřím, že takové argumenty mohou někoho vůbeh někdy přesvědčit. Nedává mi smysl proč bych se měl rozhodnout věřit nebo nevěřit v Boha na základě nějakých statistických či vědeckých poznatků. Žádné argumenty nejsou pro člověka dost dokonalé. Nicméně kdo se nerozhodne aktivně pro Boha, jakoby se aktivně rozhodl proti. Jelikož už však uplynulo pár let, dokonce se mi (ne)podařil i článek na toto téma (čtěte: <a href="./?s=5&a=2">Proč je křesťanství praktické, morální a opodstatněné).</a></p>

<p>Aktivní člověk:</p>
<p>A tím se dostávám k poslední super věci, o které jsem se chtěl zmínit - že když Bůh není fyzický a tedy je skryt, tak je třeba ho aktivně hledat.</p>
<p>Já jsem křesťan už zhruba 5 let a musím říct, že jsou věci, ve kterých selhávám a hřeším. Co z toho plyne? Přesně to, v co věřím, že Bible učí: Kdo hřeší a nečiní pokání, tak přestává být křesťan. Je třeba, aby se navrátil k Bohu a činil pokání.</p>
<p>Jako křesťan mám nějaké duchovní cítění a když udělám něco, co se Bohu nelíbí a neučiním pokání, tak se prostě dříve nebo později můj vztah s Bohem nevyhnutelně dokonale pokazí.</p>

<p>V takovém případě se potom ani necítím hoden nazývat se slovem "křesťan". Cítím se mnohem spíš jako zlý nevěřící.</p>
<p>Trošku Biblických pravd:(je možné přeskočit, pokud chcete)</p>
<p>Bible učí, že jako křesťané máme mít tzv ovoce Ducha Svatého. Galatským 5:22-24 Hříchem dáváme prostor tělesnosti - místo duchovnosti. Stejně tak i apoštol Pavel dává do kontrastu ovoce Ducha vs tělesnost. Galatským 5:17-22 Ježíš Kristus řekl, že každý člověk, který nenese ovoce bude zatracen. Matouš 7:19</p>
<p>(mimochodem: Věřím, že každému křesťanu, aby se někdy vůbec mohl nazývat křesťanem, musí Bůh dát Ducha svatého.)</p>
<p>Deuteronomium 4:29 Odtamtud budete hledat Hospodina, svého Boha; nalezneš ho, budeš-li ho opravdu hledat celým svým srdcem a celou svou duší.</p>

<p>Zjevení 3:19: Rozhorli se tedy a čiň pokání!</p>
<p>3:15 Znám tvé skutky - nejsi studený ani horký. Kéž bys byl studený anebo horký! 16 Ale že jsi vlažný a ani studený ani horký, vyplivnu tě ze svých úst. Říkáš totiž: Jsem bohatý, zbohatl jsem a nic nepotřebuji - a nevíš, že jsi ubohý a politováníhodný, nuzný, slepý a nahý! 18 Radím ti, aby sis ode mě koupil zlato přetavené v ohni, abys byl bohatý, a bílé roucho, abys byl oblečen a neukazovala se hanba tvé nahoty; a své oči pomaž mastí, abys viděl! Já všechny, které miluji, kárám a vychovávám. Rozhorli se tedy a čiň pokání!</p>
<p>3:20 Hle, stojím u dveří a tluču. Kdokoli uslyší můj hlas a otevře mi dveře, vejdu k němu a budu s ním večeřet a on se mnou.</p>
<p>3:21 Kdo vítězí, tomu dám usednout se mnou na mém trůnu, jako jsem i já zvítězil a usedl se svým Otcem na jeho trůnu.</p>
<p>Matouš 7:7-8 Ježíš: Proste a bude vám dáno, hledejte (Boha) a naleznete, tlučte a bude vám otevřeno. Neboť každý, kdo prosí, dostává; kdo hledá, nalézá, a tomu, kdo tluče, bude otevřeno.</p>

<p>Tak co, vítězíte?</p>

<p>O tom, jak se naučit žít vítězný život, přečtěte si o Křesťanské lásce.</p>